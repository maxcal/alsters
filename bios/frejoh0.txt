2012 var året då jag började på Elvenite som Försäljningschef. Mitt fokus är att säkra att vi driver våra kunder och deras verksamhet framåt så att de är konkurrenskraftiga på sin marknad. Jag har arbetat i mer än 20 år med försäljning inom flera olika branscher. Min karriär började inom Unilever-koncernen för att sen fortsätta på TeleOffice/TDC. Därutöver har jag tillbringat några år på Stadium Promotion och Consafe Logistics innan jag kom till Elvenite. Jag har i alla bolag haft ledande roller inom försäljning och/eller haft affärsområdesansvar. På fritiden blir det mycket idrott i form av tennis, innebandy, golf och skidåkning.